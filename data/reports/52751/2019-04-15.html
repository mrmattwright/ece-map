<!doctype html>
<html lang="en-NZ">
<head>
    <base href="https://www.ero.govt.nz/"><!--[if lte IE 6]></base><![endif]-->
    <meta charset="utf-8"/>
    <meta http-equiv="X-UA-Compatible" content="IE=edge,chrome=1"/>

    <title>Te Kōhanga Reo o Te Puāwai o Te Kākano - 15/04/2019 | Education Review Office</title>
    <meta name="generator" content="SilverStripe - http://silverstripe.org" />
<meta http-equiv="Content-type" content="text/html; charset=utf-8" />
<meta name="x-subsite-id" content="8" />
<link rel="alternate" type="text/html" title="Te Kōhanga Reo o Te Puāwai o Te Kākano - 15/04/2019" hreflang="en-NZ" href="https://www.ero.govt.nz/review-reports/te-kohanga-reo-o-te-puawai-o-te-kakano-15-04-2019/" />
<link rel="alternate" type="text/html" title="Te Kōhanga Reo o Te Puāwai o Te Kākano - 15/04/2019" hreflang="en" href="https://www.ero.govt.nz/review-reports/te-kohanga-reo-o-te-puawai-o-te-kakano-15-04-2019/" />

    <meta property="og:title" content="Te Kōhanga Reo o Te Puāwai o Te Kākano - 15/04/2019" />
<meta property="og:site_name" content="Education Review Office"/>
<meta property="og:url" content="https://www.ero.govt.nz/review-reports/te-kohanga-reo-o-te-puawai-o-te-kakano-15-04-2019/" />
<meta property="og:description" content="" />
<meta property="og:type" content="website" />
<meta property="og:locale" content="en-NZ" />
<meta property="fb:app_id" content="" />


    <!--  Mobile Viewport (for responsive build) -->
    <meta name="viewport" content="width=device-width, initial-scale=1.0"/>

    <!-- This is the traditional favicon. 16x16 or 32x32 -->
    <link rel="icon" href="themes/ero-theme/ico/favicon-ero.ico" type="image/x-icon"/>
    <link rel="shortcut icon" href="themes/ero-theme/ico/favicon-ero.ico" type="image/x-icon"/>

    <!-- Apple icons -->
    <link rel="apple-touch-icon" sizes="144x144"
          href="themes/ero-theme/ico/apple-touch-icon-144x144.png"/>
    <link rel="apple-touch-icon" sizes="114x114"
          href="themes/ero-theme/ico/apple-touch-icon-114x114.png"/>
    <link rel="apple-touch-icon" sizes="72x72"
          href="themes/ero-theme/ico/apple-touch-icon-72x72.png"/>
    <link rel="apple-touch-icon" href="themes/ero-theme/ico/apple-touch-icon.png"/>

    <!-- Apple fullscreen mode hinting -->
    <meta name="apple-mobile-web-app-capable" content="yes"/>
    <meta name="apple-mobile-web-app-status-bar-style" content="black"/>

<link rel="stylesheet" type="text/css" href="/font-awesome/css/lib/font-awesome.min.css?m=1478984188" />
<link rel="stylesheet" type="text/css" href="/assets/_combinedfiles/cwp-ero-theme/styles.css?m=1580093828" />
<style type="text/css">
        .feature-title {
          background-image: url(/assets/Uploads/banner-montage3.jpg);
          background-size:cover;
        }
</style>
<link rel="alternate" type="application/rss+xml" title="Updates to Te Kōhanga Reo o Te Puāwai o Te Kākano - 15/04/2019 page" href="/review-reports/te-kohanga-reo-o-te-puawai-o-te-kakano-15-04-2019/changes" />
<link rel="alternate" type="application/rss+xml" title="Updates to Education Review Office" href="/review-reports/te-kohanga-reo-o-te-puawai-o-te-kakano-15-04-2019/allchanges" />
</head>

<body itemscope itemtype="http://schema.org/WebPage" class="EroReportECE">

<div class="loading-cover"></div>

    <div class="menu-search">
    <div class="wrap">
        
            <div class="header-search">
                <div class="search-box">
                    
<form id="Form_EroSearchForm" action="/review-reports/te-kohanga-reo-o-te-puawai-o-te-kakano-15-04-2019/EroSearchForm" method="get" enctype="application/x-www-form-urlencoded">

	
	<p id="Form_EroSearchForm_error" class="message " style="display: none"></p>
	

	<fieldset>
		
		
			<div id="Form_EroSearchForm_Keywords_Holder" class="field text nolabel">
	
	<div class="middleColumn">
		<input type="text" name="Keywords" class="text nolabel" id="Form_EroSearchForm_Keywords" />
	</div>
	
	
	
</div>

		
			<input type="hidden" name="SecurityID" value="8b82ad9210a4de288db500c4e89f74f95a0971dd" class="hidden" id="Form_EroSearchForm_SecurityID" />
		
		<div class="clear"><!-- --></div>
	</fieldset>

	
	<div class="Actions">
		
			<button type="submit" name="action_submitEroSearchForm" value="Search" class="action" id="Form_EroSearchForm_action_submitEroSearchForm">
		Search
	</button>
		
	</div>
	

</form>


                </div>
            </div>
        
    </div>
</div>

<header class="thetop">

    <div class="wrap">
        <div class="logo">
            <ul>
                <li><a href="/" title=""><img src="/assets/Uploads/ero-logo-2016v2.png" alt="ero logo 2016v2" /></a></li>
                <li class="tagline">ERO evaluates and reports on the education and care of children and young people in early childhood services and schools.</li>
            </ul>
        </div>

        <div class="navigation">
            <nav id="main-nav">
                <ul class="menu">
    <li><a href="/"><i class="fa fa-fw fa-home"></i></a></li>
    
        
            <li>
                
                
                    <a href="/review-reports/rainbow-steps-learning-centre-22-03-2016/#" class="dropit-custom">Publications</a>
                    <ul>
                        <li><a href=/publications/>All publications</a></li>
                        
                            
                                <li><a href="/publications/category/evaluation-indicators-and-frameworks">Evaluation indicators and frameworks</a></li>
                            
                        
                            
                                <li><a href="/publications/category/effective-practice-reports">Effective practice reports</a></li>
                            
                        
                            
                                <li><a href="/publications/category/national-evaluations">National evaluations</a></li>
                            
                        
                            
                                <li><a href="/publications/category/resources-and-guides">Resources and guides</a></li>
                            
                        
                            
                                <li><a href="/publications/category/corporate-publications">Corporate publications</a></li>
                            
                        
                            
                                <li><a href="/publications/category/guides-for-parents">Guides for parents</a></li>
                            
                        
                            
                        
                    </ul>

                    
                
            </li>
        
            <li>
                
                
                    <a href="/review-reports/">Early childhood and school reports</a>

                
            </li>
        
            <li>
                
                
                    <a href=/videos/>Videos</a>
                
            </li>
        
            <li>
                
                
                    <a href="/review-reports/rainbow-steps-learning-centre-22-03-2016/#" class="dropit-custom">How ERO reviews</a>
                    <ul>
                        
                            <li><a href="/how-ero-reviews/information-for-parents/">About ERO reviews</a></li>
                        
                            <li><a href="/how-ero-reviews/ero-reviews-of-early-childhood-services-and-kohanga-reo/">ERO reviews of early childhood services and kōhanga reo</a></li>
                        
                            <li><a href="/how-ero-reviews/ero-reviews-of-schools-and-kura/">ERO reviews of schools and kura</a></li>
                        
                            <li><a href="/how-ero-reviews/our-approach-to-school-evaluations/">Our approach to school evaluations</a></li>
                        
                            <li><a href="/how-ero-reviews/how-ero-reviews-early-childhood-services-and-schools/">The review process for early learning services and schools</a></li>
                        
                    </ul>
                    
                
            </li>
        
    
    
        <li class="search-toggle ">
            <a class="search-icon">
                <i class="fa fa-fw fa-search"></i> Search
            </a>
        </li>
    
</ul>

            </nav>
        </div>
    </div>

</header>


    <section class="feature-title">

    </section>



    <div class="breadcrumb-wrapper">
        <nav class="breadcrumbs">
			
    <ol class="breadcrumb">
        <li class="first"><a href="">Home</a> </li>
		
			
                <li><a href="/review-reports/">Early childhood and school reports</a> </li>
			
		
			
                <li class="active sr-only">Te Kōhanga Reo o Te Puāwai o Te Kākano - 15/04/2019</li>
			
		
    </ol>


        </nav>
    </div>




<div class="wrapper">
    <section>

    <h1>Te Kōhanga Reo o Te Puāwai o Te Kākano - 15/04/2019</h1>

    <div class="wrap">
        <div class="content-half">
            
    <ul class="ero-toc">
        <li>
            <h4>On this page:</h4>
        </li>
        
            <li>
                <a href="/review-reports/te-kohanga-reo-o-te-puawai-o-te-kakano-15-04-2019/#1-te-horopaki" title="1 Te Horopaki">1 Te Horopaki</a>
            </li>
        
            <li>
                <a href="/review-reports/te-kohanga-reo-o-te-puawai-o-te-kakano-15-04-2019/#2-nga-whakaaturanga-o-te-aromatai" title="2 Ngā Whakaaturanga o te Aromātai">2 Ngā Whakaaturanga o te Aromātai</a>
            </li>
        
            <li>
                <a href="/review-reports/te-kohanga-reo-o-te-puawai-o-te-kakano-15-04-2019/#3-te-whakatau-a-te-whanau-ki-nga-wahanga-tautukunga" title="3 Te Whakatau a te Whānau ki ngā Wāhanga Tautukunga">3 Te Whakatau a te Whānau ki ngā Wāhanga Tautukunga</a>
            </li>
        
            <li>
                <a href="/review-reports/te-kohanga-reo-o-te-puawai-o-te-kakano-15-04-2019/#4-te-taunakitanga" title="4 Te Taunakitanga">4 Te Taunakitanga</a>
            </li>
        
            <li>
                <a href="/review-reports/te-kohanga-reo-o-te-puawai-o-te-kakano-15-04-2019/#nga-korero-e-pa-ana-ki-te-kohanga-reo" title="Ngā kōrero e pā ana ki te kōhanga reo">Ngā kōrero e pā ana ki te kōhanga reo</a>
            </li>
        
            <li>
                <a href="/review-reports/te-kohanga-reo-o-te-puawai-o-te-kakano-15-04-2019/#1-context" title="1 Context">1 Context</a>
            </li>
        
            <li>
                <a href="/review-reports/te-kohanga-reo-o-te-puawai-o-te-kakano-15-04-2019/#2-the-evaluation-findings" title="2 The Evaluation Findings">2 The Evaluation Findings</a>
            </li>
        
            <li>
                <a href="/review-reports/te-kohanga-reo-o-te-puawai-o-te-kakano-15-04-2019/#3-whanau-management-assurance-on-compliance-areas" title="3 Whānau Management Assurance on Compliance Areas">3 Whānau Management Assurance on Compliance Areas</a>
            </li>
        
            <li>
                <a href="/review-reports/te-kohanga-reo-o-te-puawai-o-te-kakano-15-04-2019/#4-recommendation" title="4 Recommendation">4 Recommendation</a>
            </li>
        
            <li>
                <a href="/review-reports/te-kohanga-reo-o-te-puawai-o-te-kakano-15-04-2019/#information-about-the-kohanga-reo" title="Information about the Kōhanga Reo">Information about the Kōhanga Reo</a>
            </li>
        
    </ul>

<div type="HEADER">
<a id="1-te-horopaki" class="toc-anchor"></a><h2 align="center" style="text-align: left;">1 Te Horopaki</h2>
</div><p lang="mi">E tū ana Te Kōhanga Reo o Te Puāwai o Te Kākano ki Taihape. Kua roa nei te kuia o te kōhanga reo e mahi ana hei kaiako matua i konei, ā, ka ārahi ia i ngā tamariki me ō rātou whānau i runga i te aroha me te manaaki. Nō nā tata tonu tētahi kaiwhakahaere hou i whakatūngia ai. He hononga ō ngā tamariki me ō rātou whānau ki ngā iwi me ngā hapū o te takiwā nei, tae atu hoki ki te hapori whānui me ētahi atu iwi.</p><a id="2-nga-whakaaturanga-o-te-aromatai" class="toc-anchor"></a><h2 lang="mi">2 Ngā Whakaaturanga o te Aromātai</h2><h3 lang="mi">He pēhea rawa ngā tamariki e whakaatu i te whanaungatanga?</h3><p lang="mi">Ka kitea ki ngā tamariki tō rātou whakaute, tō rātou aroha, me tō rātou manaakitanga ki ētahi atu.</p><h3 lang="mi">Ngā Taumata Whakahirahira</h3><p lang="mi">Ka rongo ngā tamariki i te aroha, te manaaki, me te awhi. Ka haereere te kuia puta noa i ngā wāhi ako me ngā rōpū ako, hei tautoko i a rātou katoa. He maha ngā wā ka kitea ngā tamariki e āta whai atu ana i a ia, e toro atu ana hoki ki tōna tautāwhi. Ka ngākau nui ngā tamariki ki te kaha o te aronga nui, te atawhai hoki ka tau ki runga i a rātou. Ka awhi, ka ārahi hoki ngā tuākana i ngā tēina, puta noa i te rā. Ka pupuri ringaringa rātou i ngā wā whāriki, i a rātou e tau haere ana i ngā ata. Ka whakamihi ngā kaimahi i ngā whakamātau a ngā tamariki, ā, ka whakanui anō hoki i a rātou mō tō rātou tuku i te aroha ki ētahi atu. Ka ngākau nui ngā tamariki ki te noho ngātahi, ā, he maha ngā wā e menemene ana, e tīhohe noa ana hoki rātou ki waenga i a rātou anō. Ka whakapuaki ngā tamariki i te aroha me te manaaki ki ētahi atu.</p><p lang="mi">Ka tūhonohono atu ngā tamariki ki ngā atua Māori. Ka akiaki te kuia i ngā tamariki ki te whakaute i ngā atua Māori, ā, i a rātou anō hoki i ngā wā karakia. He mārie, he mauritau hoki ngā tamariki i ngā wā karakia. He pārekareka ki ngā tamariki te waiata i ngā hīmene me ngā waiata. Kei te harikoa ngā pēpi, ā, ka tīoioi, ka korikori hoki rātou i ō rātou tinana i roto i ngā waiata. Ka horahia e ngā kaimahi ngā kai hauora me ngā wāhanga huarākau hei kai mā ngā tamariki katoa. Ka noho tahi ki a rātou i a rātou e kai ana, ā, ka whakawhiti kōrero. Kei te tino mōhio ngā tamariki ki ngā mahinga, ā, ka tiaki hoki i tō rātou taiao ako mā te whakapaipai haere whai muri i ā rātou kaupapa mahi. Kei te mōhio rātou ki tēnā e tūmanakohia ana mō rātou. Kei te whai whakaaro nui ngā tamariki ki ētahi atu, ā, ki tō rātou taiao ako hoki.</p><p lang="mi">Ka kitea ki ngā tamariki tō rātou tino aronga toi whenuatanga. Kei te mōhio rātou ki a rātou anō, ā, ki ō rātou tūrangawaewae anō hoki. E whakahaerehia ana te kōhanga reo e te whānau me ngā kaimahi hei kāinga tonu mō ā rātou tamariki. E whakaatuhia ana ki ngā pakitara ako, ko ngā whakaahua me ngā tiwhikete e whakanui ana i ngā whānau o mua i whai wāhi mai ai ki te kōhanga reo, me rātou hoki o tēnei wā tonu. Ka whakatauira te kuia ki ngā tamariki, ko ngā kawenga a te tangata whenua i ngā whakatau. He pakari te whai wāhi atu a ngā tamariki ki ngā whakatau. He whai wāhitanga mō ngā tamariki tuākana ki te whakapuaki i ō rātou pepeha me ō rātou whakapapa ki waenga i a rātou anō. Ka whakarato ngā kaimahi i ngā whai wāhitanga mō ngā tamariki ki te toro atu ki ngā wāhi e whai pānga nui ana ki a rātou ki tō rātou hapori iti. He pārekareka ki ngā pēpi me ngā tamariki tēina, ko ngā haerenga ki te tāone me tō rātou awa. Kei te mauritau ngā tamariki ki te taiao ako.</p><p lang="mi">E whiwhi ana ngā tamariki i te whānuitanga o ngā tūmomo taumahi ako. He wāteatea, he ātaahua hoki te wāhi noho ngātahi, ā, he takuahi rahi i reira kia noho mahana ai ngā tamariki, ā, kia maroke hoki te hau takiwā. Kei ngā rūma o ngā pēpi te maha o ngā rauemi, tae atu ki ngā poraka hangahanga, ngā pukapuka, ngā pānga, me ētahi atu taumahi e wero ai i te tamaiti. He pārekareka ki ngā tamariki te noho o tētahi ki tētahi ki te wāhi rahi o waho. He pai te tākaro ngātahi o ngā tuākana me ngā tēina. Ka tūhura ngātahi ngā tamariki i tō rātou taiao i runga i te harikoakoa.</p><p lang="mi">Kei te mārama ngā tamariki ki tēnā e kōrerohia ana ki a rātou i roto i te reo Māori. He kaha te reo manaaki o te kuia i a ia e whakatau ana i ngā tamariki, ā, e tahuri ana hoki i a rātou ki ngā akoranga. Ka whāngai kupu ngā kaimahi hei hāpai i ngā tamariki ki te taki me te whakahua anō i te reo Māori māmā. He ngāwari tā rātou āta whakatika i ngā tamariki inā ka kōrero kē rātou i te reo Pākehā, ā, ka whakapuaki hoki i ngā rautaki pērā i te tāruarua, kia tupu ake ai ō rātou pūkenga reo Māori. Ka whakarongo pīkari ngā pēpi i ngā wā pānui. Ka kitea tō rātou māramatanga ki tēnā e kōrerohia ana mā te kori o ō rātou tinana, mā te neke o ō rātou ringaringa, ā, mā te āhua hoki o ō rātou kanohi. Kei te whanake te pitomata o ngā tamariki ki te ako i te reo Māori.</p><h4 lang="mi">Ngā Whakaritenga Matua ka Whai Ake</h4><p lang="mi">Ko te reo Māori tonu tētahi wāhanga hei whakapakari ake. Kua pai ake whai muri i te arotake o mua. Kei te whai wāhi atu te kuia me ngā mema o te whānau ki ngā akoranga i te hapori. Engari, kāhore ngā kaimahi me te whānau e whakatauira ana ki waenga i a rātou anō ngā whakawhitinga kōrero mā te reo Māori. I te nuinga o te wā e kōrero ana ngā tamariki i te reo Pākehā ki ētahi atu. E mōhio ana ngā kaimahi, e tika ana kia whakawhanake tonuhia ō rātou pūkenga i roto i te reo Māori. E mōhio ana rātou, ko ngā whakawhitinga kōrero ki waenga i a rātou anō, ki ngā tamariki hoki, he whai wāhitanga tonu mō ngā tamariki ki te rongo me te kapo atu i ngā kupu hou me ngā whakatakotoranga reo hou. Kāhore ngā tamariki e rongo ana i te māhorahora o te reo Māori e kōrerohia ana i ia te wā ki te kōhanga reo.</p><p lang="mi">Kāhore anō ngā kaimahi kia rapu i ngā huarahi e āta kapo atu ana i ngā whai wāhitanga ki te whakawhānui i ngā akoranga a ngā tamariki. I ētahi wāhanga o te rā, kāhore ngā tamariki tuākana e whai wāhi atu ana ki ngā akoranga me ngā tākaro e tino whai pūtake ana. E rapu huarahi ana ngā kaimahi me te whānau hei whakapuaki i ngā rauemi ako ngahau e whakatupu ai, e whakawhānui ai hoki i te reo Māori me ngā whakaaro o ngā rōpū tamariki. Kāhore ngā tamariki e werohia ana, e whakaongaongatia ana hoki i ia te wā.</p><h3 lang="mi">Te Whakamahere me te Aromātai</h3><p lang="mi">E whakahaere ana te whānau i te kōhanga reo hei painga mō ngā tamariki. E tino ārahi ana ngā mahere rautaki me ngā mahere ā-tau i te whānau. E arohaina ana, e whakamanatia ana hoki te kuia e te whānau o te kōhanga reo, e te hapori hoki. Kua whakatūngia e te whānau tētahi kaiwhakahaere, ā, kua āta whakariterite ia i ngā pūnaha. Tū ai ngā hui ā-whānau i ia te wā, ā, he auau anō hoki te putanga mai o ngā pūrongo e pā ana ki ngā āhuatanga mōrearea, ngā rawa, me ngā pūtea. Kua whakahoungia te tūtohinga, ā, he mahere mahi o roto hei whakatinana i ngā mahi arotake o ia tau. Kua whakaritea ngā kaupapa here me ngā tukanga. He whakaute tō ngā hononga o ngā kaimahi ki waenga i a rātou anō, ki ngā tamariki, ā, ki tō rātou whānau hoki. E tino whai hua ana te ārahi a te kuia i te hōtaka akoranga. He mātātoa te whānau ki te tautoko i ngā kaimahi i roto i ngā whakahaeretanga o ia rā, ā, i te hōtaka akoranga hoki. E arotahi ana rātou ki te whakarato tonu i te kounga o te atawhai, ā, i tētahi taiao ako e poipoi ana i ngā tamariki. Kei te mauritau, kei te harikoa hoki ngā tamariki.</p><p lang="mi">Kua whakarite ngā mahere hōtaka. Ka whakatakoto, ka whakaatu hoki ngā kaimahi i te tirohanga ā-tau. Ka whakatakotohia ngā mahere ā-wāhanga, ā, kei te tūtohinga ēnei hei tirohanga anō hoki mā te whānau. E ākina ana te whakapuaki whakaaro o te whānau mō te hōtaka akoranga.</p><p lang="mi">E aroturukitia ana, e tuhia ana hoki te tupu o ngā tamariki me tā rātou ahu whakamua. E āta kapo atu ana te pūkete a ia tamaiti i tōna noho ki te kōhanga reo. Ka arotahi ngā hui kaimahi ki ngā akoranga a ngā tamariki. Ka noho matua ki ngā kaimahi, ko te atawhai i ngā tamariki me ō rātou waiora.</p><h4 lang="mi">Ngā Whakaritenga Matua ka Whai Ake</h4><p lang="mi">Me whakapakari i ētahi āhuatanga o ngā whakaritenga e pā ana ki te arotake whaiaro. Kāhore te whānau e pūrongo ana i te ahu whakamua o te mahere rautaki, o te mahere mahi ā-tau hoki ki ngā hui ā-whānau. E whakaae ana te whānau me ngā kaimahi, ko te whakatinana i te aroturukitanga o ā rātou whāinga me te mahere mahi, ka whakapakari ake i te whakahaeretanga o te whānau i ngā whakaritenga katoa ki te kōhanga reo. E arotahi ana te whānau ki te whakarato tonu i te kounga o te taiao ako mō ngā tamariki.</p><p lang="mi">Me whakamahine ake i te aroturukitanga o te ahu whakamua a ngā tamariki. Kāhore ngā kaimahi e tāutu ana i ngā taumata ka whāia tonuhia e ia tamaiti, ā, i ō rātou huarahi ako hoki. Te āhua nei, me kaha ake te whakaongaonga i ngā tamariki tuākana, puta noa i te rā. Kāhore ngā matea ake, ngā ngākau nuitanga ake o ia tamaiti e āta tāutuhia ana.</p><p lang="mi">Kāhore anō kia oti ngā tukanga e pā ana ki te hōneatanga ohorere. Kei te whānau ngā akoako hōneatanga ahi i āta tuhia ai, i āta aroturukitia ai hoki. Kāhore anō rātou kia whakatinana i ngā tukanga ki te tuhi haere me te aroturuki i ngā akoako hōneatanga ohorere mō ngā rū whenua me ngā kaupapa kē atu. Ko te kore riterite o aua whakaritenga ka pā tōraro pea ki te āheinga o te whānau ki te whakaāhuru i te noho haumaru o ngā tamariki.</p><a id="3-te-whakatau-a-te-whanau-ki-nga-wahanga-tautukunga" class="toc-anchor"></a><h2 lang="mi">3 Te Whakatau a te Whānau ki ngā Wāhanga Tautukunga</h2><p lang="mi">I te wā o te aromātai, i whakamātauhia e Te Tari Arotake Mātauranga ngā pūnaha o te kōhanga reo ki te whakahaere i ngā āhuatanga i raro iho nei e whai pānga nui ana ki te waiora o ngā tamariki:</p><ul>
<li lang="mi">te haumaru whatumanawa (tāpiri atu ko te ārahi mauritau, ko te ārai tamariki)</li>
<li lang="mi">te haumaru ā-tinana (tāpiri atu ko te mātakitaki tamariki; ko ngā whakaritenga whakamoe; ko ngā aituā; ko te whāngai rongoā; ko ngā whakaritenga akuaku; ko ngā kaupapa here me ngā tikanga haerenga whakawaho)</li>
<li lang="mi">te tū tika o ngā kaimahi (tae atu ki ngā taumata tohu mātauranga; te arowhai a ngā pirihimana; ngā rēhitatanga kaiako; me te tatauranga ki waenga i te kaiako me te tamaiti)</li>
<li lang="mi">ngā whakaritenga, tikanga hōneatanga e pā ana ki te ahi me te rū whenua.</li>
</ul><p lang="mi">Ko te tikanga, ka whakatairanga ngā kōhanga reo katoa i te hauora me te haumaru o ngā tamariki, me te arotake anō hoki i ia te wā i tā rātou whakatutukitanga i ngā herenga ā-ture.</p><p lang="mi">I tāutuhia e Te Tari Arotake Mātauranga ētahi wāhanga kāhore e whakatutuki ana i ngā herenga ā-ture. Kia whakatutukihia e te whānau o te kōhanga reo ā rātou herenga ā-ture, me tahuri rātou ki te:</p><ul>
<li lang="mi">āta whakarite i te whakatinanatanga o ngā tukanga ohorere e pā ana ki te waipuke me te rū whenua; i te noho mōhio o ngā pakeke e whakarato ana i te mātauranga me te atawhai ki ngā akoako hōneatanga e tika ana; i te whakatutukitanga o aua akoako ki te taha o ngā tamariki i ia te wā, otirā, i te tuhi haere anō hoki o ngā mauhanga e tika ana.<br><em>[R46 Ture Mātauranga (Kōhungahunga) 2008; HS4 me te HS8 Paearu Raihana mō ngā Kōhanga Reo kei raro i te maru o Te Poari Matua o Ngā Kōhanga Reo 2008]</em></li>
</ul><a id="4-te-taunakitanga" class="toc-anchor"></a><h2 lang="mi">4 Te Taunakitanga</h2><p lang="mi">I whakawhanakehia e Te Tari Arotake Mātauranga me te whānau o te kōhanga reo te taunakitanga e whai ake nei, arā, kia:</p><ul>
<li lang="mi">mahi tonu te whānau ki te taha o ngā kaimahi ā-rohe o te Poari Matua o Ngā Kōhanga Reo me tō rātou purapura ki te whakapakari tonu i te whakamahinga o te reo Māori me te aromātai o roto, puta noa i ngā wāhanga katoa o te kōhanga reo.</li>
</ul><h3 lang="mi">Hei ā hea Te Tari Arotake Mātauranga aromātai anō ai i te kōhanga reo?</h3><p lang="mi">Ka aromātai anō Te Tari Arotake Mātauranga i Te Kōhanga Reo o Te Puāwai o Te Kākano i roto i te toru o ngā tau.</p><p lang="mi">Charles Rolleston Toka ā-nuku</p><p lang="mi"><span>15 Paengawhāwhā, 2019</span></p><a id="nga-korero-e-pa-ana-ki-te-kohanga-reo" class="toc-anchor"></a><h2 lang="mi">Ngā kōrero e pā ana ki te kōhanga reo</h2><table cellpadding="7" cellspacing="0" style="width: 593px;"><colgroup><col> <col> <col> <col> </colgroup>
<tbody>
<tr>
<td width="189" height="9">
<p lang="mi">Te tūwāhi</p>
</td>
<td colspan="3" width="377">
<p lang="mi">Kei Taihape</p>
</td>
</tr>
<tr>
<td width="189" height="9">
<p lang="mi">Te tau a te Tāhuhu o te Mātauranga</p>
</td>
<td colspan="3" width="377">
<p lang="mi">52751</p>
</td>
</tr>
<tr>
<td width="189" height="9">
<p lang="mi">Te tau tohu o Te Kōhanga Reo</p>
</td>
<td colspan="3" width="377" bgcolor="#FFFFFF">
<p lang="mi">07H037</p>
</td>
</tr>
<tr>
<td width="189" height="9">
<p lang="mi">Te tūmomo whare</p>
</td>
<td colspan="3" width="377">
<p lang="mi">He kōhanga reo</p>
</td>
</tr>
<tr>
<td width="189" height="9">
<p lang="mi">Te raihana</p>
</td>
<td colspan="3" width="377">
<p lang="mi">Ngā Ture Mātauranga (Ratonga Kōhungahunga) 2008</p>
</td>
</tr>
<tr>
<td width="189" height="9">
<p lang="mi">Te tokomaha mō te raihana</p>
</td>
<td colspan="3" width="377">
<p lang="mi">30, kia tekau ki raro i te rua o ngā tau</p>
</td>
</tr>
<tr>
<td width="189" height="9">
<p lang="mi">Te tokomaha kei runga i te rārangi ingoa</p>
</td>
<td colspan="3" width="377">
<p lang="mi">21, tokowhā kei raro i te rua o ngā tau</p>
</td>
</tr>
<tr>
<td width="189" height="9">
<p lang="mi">Te ira tangata</p>
</td>
<td colspan="3" width="377">
<p lang="mi">Kōtiro 12</p>
<p lang="mi">Tama tāne 9</p>
</td>
</tr>
<tr>
<td width="189" height="9">
<p lang="mi">Ngā hononga ā-iwi</p>
</td>
<td colspan="2" width="181">
<p lang="mi">Māori</p>
</td>
<td width="181">
<p lang="mi">100%</p>
</td>
</tr>
<tr>
<td width="189" height="9">
<p lang="mi">Te wā i te kōhanga reo te rōpū arotake</p>
</td>
<td colspan="3" width="377">
<p lang="mi">Hui-tanguru 2019</p>
</td>
</tr>
<tr>
<td width="189" height="9">
<p lang="mi">Te wā o tēnei pūrongo</p>
</td>
<td colspan="3" width="377">
<p lang="mi"><span>15 Paengawhāwhā, 2019</span></p>
</td>
</tr>
<tr>
<td width="189" height="9">
<p lang="mi">Ngā pūrongo o mua a Te Tari Arotake Mātauranga</p>
</td>
<td width="137">
<p lang="mi">Arotake Mātauranga</p>
<p lang="mi">Arotake Mātauranga</p>
<p lang="mi">Arotake Mātauranga</p>
</td>
<td colspan="2" width="225">
<p lang="mi">Paengawhāwhā 2016</p>
<p lang="mi">Paengawhāwhā 2013</p>
<p lang="mi">Hōngongoi 2009</p>
</td>
</tr>
</tbody>
</table><a id="1-context" class="toc-anchor"></a><h2>1 Context</h2><p>Te Kōhanga Reo o Te Puāwai o Te Kākano is located in Taihape. A kuia, who is the long-standing kaiako matua of the kōhanga reo, guides children and their whānau with aroha and manaaki. A new kaiwhakahaere has been recently appointed. Children and their whānau have connections to local iwi, hapū, the community, and other iwi.</p><a id="2-the-evaluation-findings" class="toc-anchor"></a><h2>2 The Evaluation Findings</h2><h3>How well do children show whanaungatanga?</h3><p>Children show respect, love and care towards others.</p><h3>Ngā Taumata Whakahirahira</h3><p>Children experience aroha, manaaki and awhi. The kuia moves throughout the learning spaces and groups offering support. She is often found with children following close by her, seeking awhi. Children love the attention and kindness shown to them. Tuākana awhi and guide tēina throughout the day. They hold hands during wā whāriki times as they settle into the morning. Kaimahi praise children for their efforts and acknowledge them for their aroha shown towards others. Children enjoy each other’s company, often smiling and giggling quietly to each other. Children show love and care for others.</p><p>Children make connections with atua Māori. The kuia encourages children to show respect for atua Māori and each other during karakia. Children are quiet and settled during karakia. Children enjoy singing hīmene and waiata. Babies are happy, and sway and move their bodies to the music. Kaimahi provide healthy kai and fruit slices for all children. They sit with them while they eat and engage them in conversation. Children know routines well and care for their learning environment by tidying up after themselves. They know what is expected of them. Children are respectful towards others and their learning environment.</p><p>Children display a strong sense of belonging. They know who they are and where they come from. Whānau and kaimahi run the kōhanga reo as a home away from home for their children. Learning walls display photos and certificates that celebrate the past and present kōhanga reo whānau. The kuia models the roles of tangata whenua for children at whakatau. Children confidently participate in whakatau. Older children have opportunities to share their pepeha and whakapapa with each other. Kaimahi provide opportunities for children to visit places of interest to them in their small community. Babies and younger children enjoy outings to the township and to their river. Children are settled in the learning environment.</p><p>Children experience a range of learning activities. The shared space is spacious and inviting with a large fireplace to keep children warm and the air dry. The rooms for babies are well resourced with construction blocks, books, puzzles and other challenging activities. Children enjoy each other’s company in the large outdoor area. Tuākana and tēina play well together. Children are happy exploring their environment together.</p><p>Children understand what is being said to them in te reo Māori. The kuia uses very caring language to settle and engage children in their learning. Kaimahi prompt children to recite and repeat basic te reo Māori. They gently correct children’s use of English and introduce strategies such as repetition to grow their Māori language skills. Babies are active listeners during reading sessions. They show understanding of what’s been spoken to them through body movements, hand actions and facial expressions. Children are developing as early learners of te reo Māori.</p><h4>Key Next Steps</h4><p>Te reo Māori continues to be an area for strengthening. There has been improvement since the previous review. The kuia and whānau members are attending classes in the community. However, kaimahi and whānau do not model conversations in te reo Māori with each other. Children speak mostly English to others. Kaimahi are aware of the need to further develop their capability in te reo Māori. They recognise that conversations between each other and with children will provide opportunities for children to hear and capture new words and language patterns. Children do not hear te reo Māori used naturally and frequently within the kōhanga reo.</p><p>Kaimahi have yet to find ways to make the most of opportunities to extend children’s learning. There are parts of the day when older children are not meaningfully engaged in learning and play. Kaimahi and whānau are finding ways to create fun learning resources to grow and extend groups of children’s te reo Māori and thinking. Children are not consistently challenged and stimulated.</p><h3>Planning and Evaluation</h3><p>The whānau manage the kōhanga reo in the interests of children. Strategic and annual plans provide clear guidance for whānau. The kuia is loved and respected by the kōhanga reo whānau and the local community. The whānau have appointed a kaiwhakahaere who has well-organised systems. Whānau hui are regular and regular reports on hazards, property, and financials are provided. The charter has been updated with an annual review action plan to be implemented. Policies and procedures are in place. Kaimahi have respectful relationships with each other, children and their whānau. The learning programme is well led by the kuia. The whānau actively support kaimahi in the daily operations and the learning programme. They are focussed on continuing to provide quality care and a nurturing learning environment for children. Children are secure and happy.</p><p>Programme planning is in place. Kaimahi provide and display the annual overview. Term plans are provided and are available in the charter for whānau to view. The whānau are encouraged to contribute ideas for the learning programme.</p><p>Children’s growth and progress is monitored and recorded. Individual profile books capture their time at kōhanga reo. Kaimahi hui focus on children’s learning. Kaimahi prioritise care and wellbeing for children.</p><h4>Key Next Steps</h4><p>Aspects of self-review practices need strengthening. The whānau do not report progress made on the strategic and annual action plan in whānau hui. Whānau and kaimahi agree implementing monitoring of their goals and action plan further strengthens whānau management for all operations of the kōhanga reo. The whānau are focussed on continuing to provide a quality learning environment for children.</p><p>Monitoring of children’s progress requires refining. Kaimahi do not identify where to next for individual children and their learning journey. Older children appear to need more stimulation throughout the day. Children’s individual needs and interests are not clearly defined.</p><p>Emergency evacuation procedures are incomplete. The whānau have well-recorded and monitored fire drills. They have not yet implemented procedures to record and monitor when earthquake and other evacuation drills take place. Inconsistency of practices can impact on whānau being able to ensure children are safe.</p><a id="3-whanau-management-assurance-on-compliance-areas" class="toc-anchor"></a><h2>3 Whānau Management Assurance on Compliance Areas</h2><p>During the evaluation, ERO looked at the kōhanga reo systems for managing the following areas that have a potentially high impact on children's wellbeing:</p><ul>
<li>emotional safety (including positive guidance and child protection)</li>
<li>physical safety (including supervision; sleep procedures; accidents; medication; hygiene; excursion policies and procedures)</li>
<li>suitable staffing (including qualification levels; police vetting; teacher registration; ratios)</li>
<li>evacuation procedures and practices for fire and earthquake.</li>
</ul><p>All kōhanga reo are required to promote children's health and safety and to regularly review their compliance with legal requirements.</p><p>ERO identified areas of non-compliance. In order for the kōhanga reo whānau to meet compliance requirements they need to:</p><ul>
<li>ensure emergency procedures for flood and earthquake are implemented and adults providing education and care are familiar with relevant emergency drills, regularly carry these out with the children, and record supporting documentation. <br><em>[R46 Education (Early Childhood Services) Regulations 2008; HS4 and HS8 Licensing Criteria for </em><em>Kōhanga Reo affiliated with Te Kōhanga Reo National Trust 2008]</em></li>
</ul><a id="4-recommendation" class="toc-anchor"></a><h2>4 Recommendation</h2><p>ERO and the Kōhanga Reo whānau developed the following recommendation:</p><ul>
<li>the whānau continue to work alongside kaimahi from Te Kōhanga Reo National Trust and their purapura to further strengthen the use of te reo Māori and internal evaluation across all areas of the kōhanga reo.</li>
</ul><h3>When is ERO likely to revaluate the kōhanga reo again?</h3><p>The next ERO evaluation of Te Kōhanga Reo o Te Puāwai o Te Kākano will be in three years.</p><p>Charles Rolleston</p><p>Toka ā-nuku</p><p>15 April 2019</p><a id="information-about-the-kohanga-reo" class="toc-anchor"></a><h2>Information about the Kōhanga Reo</h2><table cellpadding="7" cellspacing="0" style="width: 629px;"><colgroup><col> <col> <col> <col> </colgroup>
<tbody>
<tr>
<td width="233" height="9">
<p>Location</p>
</td>
<td colspan="3" width="369">
<p>Taihape</p>
</td>
</tr>
<tr>
<td width="233" height="9">
<p>Ministry of Education profile number</p>
</td>
<td colspan="3" width="369">
<p>52751</p>
</td>
</tr>
<tr>
<td width="233" height="9">
<p>Kōhanga Reo Identification Number</p>
</td>
<td colspan="3" width="369">
<p>07H037</p>
</td>
</tr>
<tr>
<td width="233" height="9">
<p>Licence type</p>
</td>
<td colspan="3" width="369">
<p>Te Kōhanga Reo</p>
</td>
</tr>
<tr>
<td width="233" height="9">
<p>Licensed under</p>
</td>
<td colspan="3" width="369">
<p>Education (Early Childhood Services) Regulations 2008</p>
</td>
</tr>
<tr>
<td width="233" height="9">
<p>Number licensed for</p>
</td>
<td colspan="3" width="369">
<p>30 children, including up to 10 aged under 2</p>
</td>
</tr>
<tr>
<td width="233" height="9">
<p>Kōhanga Reo roll</p>
</td>
<td colspan="3" width="369">
<p>21 children, including 4 aged under 2</p>
</td>
</tr>
<tr>
<td width="233" height="9">
<p>Gender composition</p>
</td>
<td colspan="3" width="369">
<p>Girls 12</p>
<p>Boys 9</p>
</td>
</tr>
<tr valign="top">
<td width="233" height="9">
<p>Ethnic composition</p>
</td>
<td colspan="2" width="177">
<p>Māori</p>
</td>
<td width="178">
<p>100%</p>
</td>
</tr>
<tr>
<td width="233" height="9">
<p>Review team on site</p>
</td>
<td colspan="3" width="369">
<p>February 2019</p>
</td>
</tr>
<tr>
<td width="233" height="9">
<p>Date of this report</p>
</td>
<td colspan="3" width="369">
<p>15 April 2019</p>
</td>
</tr>
<tr valign="top">
<td width="233" height="9">
<p>Most recent ERO report(s)</p>
</td>
<td width="168">
<p>Education Review</p>
<p>Education Review</p>
<p>Education Review</p>
</td>
<td colspan="2" width="187">
<p>April 2016</p>
<p>April 2013</p>
<p>July 2009</p>
</td>
</tr>
</tbody>
</table>

        </div>

        
            
                <aside>

    <h6>Te Kōhanga Reo o Te Puāwai o Te Kākano reports</h6>

    <ul>

        
            <li class="link">
                <a href="/review-reports/te-kohanga-reo-o-te-puawai-o-te-kakano-12-04-2016/" title="Te Kōhanga Reo o Te Puāwai o Te Kākano - 12/04/2016">Te Kōhanga Reo o Te Puāwai o Te Kākano - 12/04/2016</a>
            </li>
        
            <li class="current">
                <a href="/review-reports/te-kohanga-reo-o-te-puawai-o-te-kakano-15-04-2019/" title="Te Kōhanga Reo o Te Puāwai o Te Kākano - 15/04/2019">Te Kōhanga Reo o Te Puāwai o Te Kākano - 15/04/2019</a>
            </li>
        

    </ul>
</aside>
            
        
    </div>

</section>

    <div class="push"></div>
</div>

    <div class="scrolltop " title="Go to the top of the page">
    <div class='scroll'>
        <span class="fa-stack fa-lg">
            <i class="fa fa-circle fa-stack-2x"></i>
            <i class="fa fa-angle-up fa-stack-1x"></i>
        </span>
    </div>
</div>


    <div class="upper-footer">
    <div class="content">
        <ul class="footer-logo">
            <li><a href=""
                   title=""></a></li>
        </ul>
        <ul class="footer-link">
            
                <li><a href="/footer-upper/news/">News and events</a></li>
            
                <li><a href="/footer-upper/about-ero/">About ERO</a></li>
            
                <li><a href="/footer-upper/working-for-ero/">Working for ERO</a></li>
            
                <li><a href="/footer-upper/contact-us/">Contact us</a></li>
            
                <li><a href="/footer-upper/forthcoming-reviews/">Forthcoming Reviews</a></li>
            
                <li><a href="/footer-upper/expressing-a-concern-or-making-a-complaint/">Concerns and complaints</a></li>
            
                <li><a href="/footer-upper/national-evaluation-topics/">National Evaluation Topics</a></li>
            
                <li><a href="/footer-upper/oias-and-briefings/">Official Information Act Requests</a></li>
            
                <li><a href="/footer-upper/oias-and-briefings-2/">Briefings</a></li>
            
        </ul>
    </div>
</div>

<footer>
    <div class="content">
        <ul class="footer-copyright">
            <li>© 2016 Education Review Office</li>
            
                <li><a href="/footer-lower/copyright/">Copyright</a></li>
            
                <li><a href="/footer-lower/legal-and-privacy/">Legal and privacy</a></li>
            
                <li><a href="/footer-lower/disclaimer/">Disclaimer</a></li>
            
                <li><a href="http://www.education.govt.nz/home/education-in-nz/education-agencies/">Education agencies in NZ</a></li>
            
        </ul>
    </div>
</footer>


<script type="text/javascript" src="/assets/_combinedfiles/cwp-ero-theme/scripts.js?m=1580093828"></script><script type="text/javascript">//<![CDATA[
var _gaq = _gaq || [];
_gaq.push(['_setAccount', 'UA-57121704-1']);
_gaq.push(['_trackPageview']);

(function () {
    var ga = document.createElement('script');
    ga.type = 'text/javascript';
    ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0];
    s.parentNode.insertBefore(ga, s);
})();


//]]></script></body>
</html>
